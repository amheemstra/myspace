<!doctype html>
<html>
<head>
<meta charset="utf-8">
<title>inzendopgave</title>
</head>

<body>
<h1>The Avengers</h1>
	
<h2>Verhaallijn</h2>
<p>Nick Fury arriveert tijdens een evacuatie in een afgelegen basis van S.H.I.E.L.D.. Het blijkt dat de Tesseract (dezelfde als die in Captain America: The First Avenger) tijdens experimenten van S.H.I.E.L.D. zichzelf heeft geactiveerd. De kubus veroorzaakt een wormgat waarlangs Loki op aarde is beland. Loki is blijkbaar tussen het moment dat hij aan het eind van de film Thor in het wormgat van de Bifröst viel en zijn aankomst op aarde in contact gekomen met een buitenaards ras genaamd de Chitauri, en heeft hen de kubus beloofd in ruil voor hun hulp de aarde te veroveren. Eenmaal op aarde neemt Loki enkele S.H.I.E.L.D.-medewerkers in zijn macht, waaronder Dr. Erik Selvig en Agent Clint Barton, en steelt de kubus.</p>

<p>Als reactie op Loki’s komst besluit Fury om het Avengersplan opnieuw uit de kast te halen. Agent Natasha Romanoff wordt naar India gestuurd om dr. Bruce Banner te rekruteren daar hij kan helpen de kubus op te sporen, terwijl agent Phil Coulson Tony Stark benadert. Fury gaat zelf langs bij Steve Rogers. Rogers, als Captain America, en Tony, als Iron Man, gaan achter Loki aan. Die blijkt in Duitsland bezig te zijn het iridum dat hij nodig heeft om de kracht van de kubus te kunnen beheersen te verzamelen. Hij wordt door de twee helden gevangen en naar de Helicarrier van S.H.I.E.L.D. gebracht. Dan arriveert onverwacht ook Thor op aarde om te proberen op zijn broer in te praten. Dit leidt tot een conflict tussen hem, Captain America en Iron Man.</p>

<p>Loki wordt uiteindelijk opgesloten en de helden komen voor het eerst allemaal samen. Ze krijgen echter al snel argwaan over waarom S.H.I.E.L.D. hen niet eerder bijeen riep, en S.H.I.E.L.D.'s ware bedoelingen met de kubus. Na te zijn geconfronteerd met de bewijzen die Stark en Rogers gevonden hebben, biecht Fury uiteindelijk op dat sinds de gebeurtenissen uit de film Thor S.H.I.E.L.D. op de hoogte is van het bestaan van andere werelden en volkeren, en vreest dat enkele van deze volkeren de aarde als makkelijk doelwit zullen zien. Daarom wil S.H.I.E.L.D. van de kubus zelf wapens maken.</p>

<p>Loki’s handlangers vallen de helicarrier aan en laten haar bijna neerstorten in zee. Slechts door Iron Man's toedoen kan dit worden voorkomen. Tegelijk zorgt Loki ervoor dat Bruce weer in de Hulk verandert. Thor bevecht hem, totdat Hulk wordt afgeleid door een straaljager, en in een poging deze aan te vallen uit de Hellicarrier valt. Thor zelf wordt door Loki uit de Helicarrier gegooid, waarna Loki ontsnapt en daarbij agent Coulson doodt. Wel weet Romanoff Loki’s controle over Barton te breken.</p>

<p>Fury gebruikt Coulson’s dood als motivatie voor de Avengers om nu toch echt samen te gaan werken. Loki begeeft zich naar Stark's toren in New York, opent een poort naar de wereld van de Chitauri en haalt een groot leger van hen naar Manhattan. De Avengers reizen af naar New York om de invasie het hoofd te bieden. Een grote veldslag is het gevolg. De leiding van S.H.I.E.L.D. heeft er echter een hard hoofd in dat de helden tegen het leger zijn opgewassen, en staat op het punt zelf in te grijpen met een kernraket. Iron Man weet de raket te onderscheppen en stuurt hem richting de poort en de thuiswereld van de Chitauri. De raket vernietigt het moederschip van de Chitauri, waardoor alle Chitauri op aarde ook sterven. De poort wordt gesloten, waarna Thor Loki en de kubus mee terugneemt naar Asgard. De overige Avengers gaan eveneens hun eigen weg.</p>

<p>In een scène na de aftiteling blijkt dat Thanos de leider is van de Chitauri, en mogelijk nog steeds in de aarde geïnteresseerd is. In een laatste bonusscène na de aftiteling zitten the Avengers samen in een shoarmatent.</p> 
</body>
</html>
